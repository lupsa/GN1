---
title: "Despre noi"
type: scoala
date: 2023-05-20T18:09:30+00:00
slug: despre-noi
---
Scoala Gimnaziala Nr.1 Bistrita si-a deschis portile în toamna anului 1964, istoria sa de 50 de ani, capatând însa, an de an, o tot mai mare însemnatate în dezvoltarea învatamântului din acest oras.

Cercetarea documentelor de arhiva evidentiaza faptul ca proiectul acestei scoli era terminat în noiembrie 1963, sub nr.869/63, semnat de proiectant inginer Batizan Petru si director de proiect ing. Benran Nicolae. Proiectul cuprindea 16 sali de clasa, iar costul total, la acea vreme, era de 1.285.800 de lei. Amplasamentul era situat între str. Viisoarei si Împaratul Traian, pe un teren de 1,2 ha. Constructia scolii a început la 20 noiembrie 1964. Scoala a fost dotata cu mobilier nou si cu material didactic. În anul înfiintarii, scoala a functionat cu un numar de 514 elevi.

Elevii erau împartiti în doua clase paralele A si B, clasele B fiind experimentale. La aceste clase, începând cu clasa I, fiecare disciplina era predata de un profesor de specialiate. Acest experiment s-a desfasurat pâna în anul 1972 si a avut ca scoli pilot Scoala Generala N.1 Bistrita si Scoala Generala Sângeorz - Bai.

Calitatea învatamântului din acesta scoala, dar si cresterea numarului populatiei scolare, a impus extinderea scolii cu înca o cladire, care a fost data în folosinta în anul 1980. Acest corp de cladire cuprinde 24 de sali de clasa , laboratoare de fizica, chimie si biologie, cabinete de specialitate, biblioteca scolii, secretariatul, directiunea si sala profesorala. Cel de-al treilea corp de cladire cuprinde 4 sali de clasa precum si sala de sport.

Primul director al scolii a fost domnul Pavel Purcelean.

În anii 1979 - 1989, activitatea scolii a fost coordonata de domnul Ioan Majeri, si director adjunct Alina Pop.

În perioada 1989 - 2002, activitatea scolii este condusa de doamna Fironica Miclea, secondata de directorii adjuncti: Richard Zaig, caruia i-au urmat Alexandru Nagy, Vasile Platon, Vasile Moldovan, Gavril Câmpan si Iacob Branisteanu. În aceasta perioada scoala a trebuit sa faca fata rigorilor tranzitiei si ale reformei învatamântului cu numeroase schimbari si dificultati.

In perioada 2002-2016, activitatea scolii a fost coordonata de doamna Mia Sigovan, si de directorii adjuncti: Vultur Dorin, Elena Bors si Ancuta Mihaiu. In prezent scoala este condusa de director, prof Ancuta Mihaiu si director adj. Florin Poienaru.

Din toamna anului 1990, odata cu terminarea constructiei Scolii Generale Nr.5 "Lucian Blaga", aproape 1000 de elevi ai scolii noastre au fost transferati la aceasta scoala.

În anul scolar 2016/2017, la 52 de ani de la înfiintare, Scoala Gimnaziala Nr.1 functioneaza cu un numar de 46 clase, 1170 de elevi, împartiti în 27 de clase la ciclul primar, 19 de clase la ciclul gimnazial.

Scoala Gimnaziala Nr.1 Bistrita ofera populatiei scolare alternative educationale si metodologice noi, învatamânt de zi, toate vizând modelarea, formarea si pregatirea elevilor ca cetateni ai României secolului XXI. Scoala beneficiaza de o încadrare cu personal didactic de o înalta tinuta profesionala. Stabilitatea dascalilor la catedra raspunde încrederii parintilor, asigura linistea prin continuitatea muncii la clasa.Buna pregatire a cadrelor didactice se materializeaza în competitivitatea elevilor la concursurile judetene si nationale. De-a lungul timpului, acestia s-au situat mereu în topul olimpicilor.
