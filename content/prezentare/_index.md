---
title: "Despre noi"
---

**Școala Gimnazială Nr.1** are o istorie relativ scurtă. Ea și-a deschis porțile în toamna anului 1964. În anul școlar 2014/2015 am sarbătorit 50 de ani de la inființare, prilej cu care școala noastră a organizat o serie de manifestări dedicate acestui important eveniment din istoria sa.

Datorită calității învațământului, școala a devenit un „magnet” pentru populația bistrițeană, înregistrându-se o fluență de copii care a impus extinderea școlii cu încă o clădire în anul 1975.

Școala Gimnazială Nr.1 oferă populației școlare alternative educaționale și metodologice, toate vizând modelarea, formarea și pregătirea elevilor ca cetățeni ai României secolului XXI.

În anul școlar 20222/2023 școala beneficiază de o încadrare cu personal didactic de o înaltă ținută profesională. Stabilitatea dascălilor la catedră răspunde încrederii părinților, asigură liniștea privind continuitatea muncii la clasă.

În ciclul primar funcționeaza 27 clase din care 7 clase în alternativa educațională step by step. În ciclul gimnazial funcționează 19 clase, pentru care au fost încadrate 36.77 norme profesori.

Buna pregătire a cadrelor didactice se materializează în competitivitatea elevilor noștri la concursurile și olimpiadele județene și naționale, unde elevii noștri au obținut rezultate meritorii.

Elevii din ciclul gimnazial invață dupa alternative educative moderne.

De-a lungul timpului, elevii școlii noastre s-au situat mereu în topul olimpicilor din județ obținând premii și mențiuni la toate disciplinele de concurs. Chiar și în acest an, conform tradiției, județul va fi reprezentat la fazele superiore ale concursurilor și de elevi ai școlii noastre.

ȘCOALA GIMNAZIALĂ NR. 1 BISTRIȚA, se bucură de o înalta apreciere în cadrul comunității locale, fiind un adevărat etalon în activitatea instructiv - educativă a tinerei generații.

FIȚI BINE VENIȚI ÎN ȘCOALA NOASTRĂ
{.text-center .fw-bold}
