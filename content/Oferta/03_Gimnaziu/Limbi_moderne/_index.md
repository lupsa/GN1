---
title: "Catedra de Limbi moderne"
---

**”Învățând o limbă străină nu învățăm numai cum gândesc și cum simt alte societăți, ceea ce au experimentat, valorile și cum se exprimă, ci avem totodată o oglindă culturală în care putem să vedem mai clar propria noastră societate”** -  *(Edward Lee Gorsuch)*.

Pornind de la acest citat care ne inspiră, vă facem cunoscută viziunea cadrelor didactice din cadrul comisiei de limbi moderne a școlii și ideile după care ne ghidăm activitatea școlară.

Considerăm important să sădim în inimile elevilor noștri dragostea pentru studiul limbilor străine și pentru cunoașterea altor culturi, alături de conturarea unui profil moral demn de a reprezenta România în orice spațiu cultural european și nu numai. În cadrul proiectelor Erasmus derulate împreună cu parteneri din diverse țări europene, elevii noștri au fost de fiecare data mici ambasadori culturali, reprezentând cu succes școala noastră și demonstrând ample abilități de comunicare în limbile străine studiate.

În toate demersurile noastre didactice ne dorim să-i facem pe elevii noștri conștienți de necesitatea învățării limbilor moderne într-o lume aflată într-o continuă evoluție și schimbare, de nevoia atingerii unui nivel ridicat de competențe conform cu așteptările societății spre care le deschidem apoi porțile către alte trepte de evoluție superioară. Suntem interesate de dezvoltarea potențialului fiecărui elev al nostru și ne preocupă constant să le cultivăm elevilor valori morale ca onestitate, corectitudine, respect, egalitate și preocupare pentru ei înșiși și pentru ceilalți, curaj, încredere în forțele proprii, precum și interes să-și dezvolte abilitățile sociale.

Am adoptat un rol activ în comunitatea școlară, implicându-ne în proiectele școlii și inițiind activități filantropice, dorind astfel să le dezvoltăm elevilor conștiința socială, apartenența la o comunitate în care trebuie să se implice, să preia inițiative și să sprijine comunitatea prin diverse acțiuni cu impact local atât în viața de zi cu zi, cât și asupra mediului înconjurător.

Pentru noi este relevant să formăm în rândul elevilor o rutină a învățării, care să-i ajute să capete încredere în ei înșiși, să aibă deschidere spre efort și muncă susținută care să le aducă rezultate imediate și satisfacții pe termen lung și mediu, menținându-le astfel interesul spre învățarea limbilor străine. Utilizarea mijloacelor moderne și a tehnicilor multimedia la orele de limbi străine le facilitează elevilor învățarea și le deschide orizonturile cunoașterii spre resurse actuale și noutăților în domeniul limbilor moderne.

Ne amintim cu drag și recunoștință de toți colegii profesori care au predat în școala noastră și s-au dedicat cu profesionalism și dăruire în predarea limbilor străine atâtor generații de elevi care au invățat în școala noastră de-a lungul celor aproape 60 de ani de existență. La limba engleză, doamnele profesoare: Liana Bâz, Rodica Botezatu, Liliana Franchy, Ligia Lazãr, Zoe Perseca, Alina Pop, Monica Pop, Valentina Ştefan, au rãmas în memoria elevilor ca dascãli avangardişti, moderni, încã de atunci.

Dupã 1990, au predat limba lui Shakespeare, doamnele profesoare Cecilia Zsejki , Alina Popa, iar după ani s-au alăturat doamnele profesoare Andreea Feier și Ramona Ilieşiu. După anul 2010 s-a alăturat colectivului nostru doamna profesoară Veronica Cîmpeanu, împreună cu Elisabeta Buzilã, Adina Sângeorzan, Gabriela Furedi, Ancuța Berende, Ancuța Chereja, Amalia Chira, Cristina Hădărău, Livia Chiriac, Simona Beudean și Ruxandra Dobra.

La limba francezã, între anii 1970 şi 1980 au predat limba franceză doamnele profesoare Nicoleta Toader, Florica Apian,  Dorina Mucea, Mariana Suãrãşan şi domnul profesor Francisc Bihari, iar între anii 1980 şi 2000, doamnele profesoare de franceză, Daniela Someşan, Adriana Mireşan, Gabriela Turcu, Lucia Zaig, Veturia Rusu care, prin dãruire şi seriozitate, au fãcut din limba lui Molière, un obiect de studiu îndrãgit de toatã lumea! Au activat în şcoala noastră ca şi profesoare de limba franceză doamnele profesoare Mirela Paşca, Anamaria Tofan, Geta Lăpuşte, Alina Lãpuşte, Monica Skrabel, Maria Matei, Ionela Başotă, care au dat dovadă de aceeaşi dăruire şi implicare.

Dupa 1990, se înfiinţează catedra de limba germană din care a fãcut parte doamna profesoarã Mucea Gabriela, iniţiatoarea târgului nostru de Paşte. Colega noastrã, profesor Rusu Mihaela, continuă cu devotament și dăruire munca colegei sale.

Catedra de limba rusã a fost reprezentatã de doamnele profesoare Zenovia Constantinescu, Elisabeta Zsejki, Cornelia Ilieş  şi Maria Rusu. Doamna profesoarã Feier Andreea şi domnul profesor, Arieşan Ilie au îmbogățit cultural școala noastră, elevii învățând cu interes şi limba italianã.

Colectivul catedrei noastre este în prezent format din 8 cadre didactice tinere, cu interes și deschidere spre formare și dezvoltare:

- limba engleză: Simona Beudean, Livia Chiriac, Veronica Cîmpeanu, Ruxandra Dobra , Ramona Ilieșiu.

- limba franceză: Anamaria Tofan  și Crina Slevoacă.

- limba germană: Rusu Mihaela.

Ne-am bucurat de-a lungul anilor de experiența bogată a colegelor profesoare care s-au pensionat și cu care am împărtășit experiențe îmbucurătoare atât pentru noi cât și pentru elevi, și pentru asta, le mulțumim!

Anul școlar trecut a adus rezultate foarte bune și ne-am bucurat că munca noastră, a tuturor, a fost răsplătită prin rezultatele copiilor la olimpiade si concursuri precum si prin promovarea examenului de admitere a elevilor in clasele cu profil bilingv ale Colegiului National Liviu Rebreanu Bistrița. În fiecare an elevii noștri participă la examene de atestare lingvistică internațională, care constituie experiențe de evaluare extrem de valoroase, elevii putând astfel afla care este punctajul pe care îl pot obține pe fiecare tip de competență și îi pregătește pentru examenele ulterioare- amintim aici examenul Cambridge PET la limba engleză și DELF la limba franceză. Îi invităm pe toți cei interesați, să ceară detalii profesorilor de la clasă. Vă dorim tuturor o incursiune minunată, revelatoare și plină de inspirație in universul limbilor moderne, precum și un parcurs cultural bogat in Școala Gimnazială nr. 1 Bistrița!

Elevii noștri au performat la concursurile si olimpiadele școlare specifice, etape naționale și județene, precum și la examenul Cambridge și DELF, în anul școlar 2022-2023:

• Limba Engleză: Tomșa Radu, Voica Rada¸ Flonta Matei și Beudean Miriam, Bude Patricia, Pintea Paul, Moldovan Miruna, Andrieș Iulia, Vlad Maria, Dănilă Antonia, Rus Alex, Mihnea Catana, Bertel David Doru, Turcu Elena Teodora.

• Limba Franceză: Chiciudean Hadasa Prundariu Sofia, Dobos Teodora, Levey Amalia, Prundariu Sofia, Sigmirean Teodora, Stăncescu Oana, Șandru Irina.

• La Limba Germană: Pop Tania.

Felicitări tuturor elevilor care au participat la concursuri și olimpiade și au confirmat prin rezultatele lor implicarea în studiul și invățarea intensă, dincolo de cerințele de la clasă, dovedind astfel pasiunea pentru studiul unei limbi moderne și interesul de a-și testa limitele!

Toți cei care participă la concursuri dobândesc o experiență de învățare utilă în parcursul lor educațional și invață strategii de expunere a ideilor în situații noi, de gestionare a emoțiilor și de organizare eficientă a timpului de învățare, de sintetizare a informației și de punere în aplicare a cunoștințelor în contexte noi.

***Așadar, vă încurajăm să participați!***
