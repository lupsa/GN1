---
title: "Catedra de Religie"  
type: 03_Gimnaziu
# date: 2023-05-20T18:09:30+00:00
# slug: 03_Gimnaziu
---

**„Vouă vă este dat să cunoașteți tainele Împărăției lui Dumnezeu”** - *(Luca 8, 10)*


Religia s-a dovedit a fi, în același timp, un fapt social și cultural, o componentă a vieții fiecăruia dintre noi care influențează multe aspecte și evenimente din viața societății.

În școala noastră, majoritatea părinților au solicitat ca fiii și fiicele lor să studieze religia. Vestirea învățăturii creștine a fost făcută mai întâi de către preoții Bujor Ioan, Mileșan Constantin, Pintea Ioan, Șugar Liviu, Turcu Ioan și Vidican Alexandru; lor le-au urmat profesorii Moldovan Teofil, Agrișan Marcel, Moldovan Sorinel-Vasile, Moldovan Marius-Cristian și Miheștean Alin-Georgian-Constantin care au devenit, mai apoi, preoți; pentru perioade mai lungi sau mai scurte, au fost profesori de religie în școala noastră Sabău (Șofran) Sanda (†), Tănasă Antonela, Cira (Ardelean) Georgeta, Sigartău Anca-Mirela (†), Pop Ștefania-Nectaria, Colțescu Daniel-Marius, Tornea Ștefania Raluca, Purcelean Cristina, Bulcă Daniel – pentru cultul ortodox, Chiciudean Iosif – pentru cultul greco-catolic și pastorul Murza Petru – pentru cultele neoprotestante.

{{< figure src="religie1.png" title=""  class="text-center" >}}

În prezent, catedra de Religie are următoarea componență: la cultul greco-catolic este titular pr. prof. dr. Arieșan Ilie; orele de religie pentru cultul neoprotestant sunt susținute de doamna profesor Salanță Daniela-Aurelia; elevii ortodocși sunt îndrumați de prof. Bălaș Iuliu, prof. dr. Poienaru Ioan-Florin, pr. Săsărman Petru și prof. dr. Scridon Corina-Maria.


Profesorii de religie din școală s-au implicat în pregătirea unor elevi pentru etapele locale, județene și naționale ale Olimpiadei de religie, ale Concursului Interdisciplinar „Cultură și spiritualitate românească”, ale altor concursuri la nivel local, județean sau național. Adeseori, profesorii școlii au fost membri ai comisiilor de organizare și evaluare ale acestor olimpiade și concursuri, aducând un plus de valoare și prestigiu unității de învățământ.

Un rol important în consolidarea atitudinilor și competențelor elevilor îl au proiectele educaționale și parteneriatele pe care profesorii de religie le propun, le organizează și le desfășoară.

{{< figure src="religie2.png" title=""  class="text-center" >}}

În perioada mutării cursurilor școlare în online, profesorii au fost nevoiți să iasă din tiparul obișnuit al orei și să regândească modul de transmitere eficientă a cunoștințelor religioase și valorilor morale, a atitudinilor și competențelor. Dascălii și elevii au trebuit să se adapteze unui set de reguli de comunicare pe diverse platforme și/sau aplicații destinate învățării online și la noi strategii de predare-învățare-evaluare. În acest context, ora de religie a devenit o resursă importantă pentru depășirea crizei; nu de puține ori, elevilor li se alăturau părinți, frați și bunici care „participau” la oră și adresau întrebări profesorului de dincolo de monitorul calculatorului sau ecranul telefonului, conștienți de valorile și comportamentele promovate la ora de religie. Manualele digitale și-au dovedit utilitatea; un profesor al școlii s-a alăturat unui grup de cadre didactice din întreaga țară care au realizat materiale auxiliare, digitale și video ce s-au constituit într-o veritabilă resursă educațională. 
	


{{< figure src="religie3.png" title=""  class="text-center" >}}

Copiii și adolescenții au nevoie de repere morale, de modele și de povățuire; ora de religie facilitează accesul la aceste elemente absolut necesare pentru formarea lor.