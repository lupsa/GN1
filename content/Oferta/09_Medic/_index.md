---
title: "Cabinet medical - GN1"
---
În cadrul școlii funcionează un cabinet medical în care își desfășoară activitatea doamnele asistente Simona Ivan și Dobrea Silvia.
Cabinetul deservește un număr de peste 1300 de elevi ai Școlii Gimnaziale Nr. 1 Bistrița. 
De asemenea cabinetul medical mai deservește încă două școli arondate și anume Liceul de Arte „Corneliu Baba” Bistrița și Liceul de Muzică „Tudor Jarda” Bistrița, școli din municipiu unde mai învață peste 600 de elevi. În aceste școli nu funcționează cabinete medicale proprii.

Activitatea cabinetului medical constă în servicii medicale de asigurare a stării de săntate a școlarilor, acțiuni medicale curative, acordarea de consultații medicale la cerere, bilete de trimitere în regim special, acordarea de prim ajutor în caz de urgență, activități de educație pentru săntate și promovarea unui stil de viață săntos.

Personalul medical efectuează tratamente la indicația medicului, controlează zilnic respectarea condițiilor de igienă în toate spațiile de învățmânt, efectuează triajul epidemiologic după un anumit calendar, asigură asistență medicală pe perioada examenelor naționale, monitorizează copiii cu afecțiuni cronice, elaborează raportări curente pentru sistemul informațional din săntate.

Astfel cabinetul mai asigură servicii de menținere a stării de săntate individuale și colective.